Av ständig oro för stort och smått
jag blev alltmera en igelkott
Gott folk som klampar min väg förbi
de viskar ofta om hysteri
Och några talar om stämning
och de moderna om hämning
Gott folk må prata vad helst dom vill
mej kryper ingen för nära till
Jag har en fullgod repertoar
av tricks och konster till självförsvar
Jag önskar inte bli biten
fast jag är konstig och liten
Ja konstig är jag till övermått
och en besynnerlig igelkott
Ty dessa spjut som jag sträcker ut
har genomborrat mej själv förut
Så ber jag vänligen bara
gott folk att låta mej vara